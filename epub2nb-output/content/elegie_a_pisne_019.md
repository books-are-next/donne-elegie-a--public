---
title: Čarování obrazem
contentType: prose
---

_Do tvého oka jsem se vpil,  
     litoval vlastní obraz, jenž v něm stál;  
v průhledné slze se pak utopil,  
     když díval jsem se za ním dál:  
          Obrazy čaruješ,  
jež sama maluješ i rveš,  
a zabíjíš, když bereš si, co chceš?_

_Hlt slaných slz mi hrdlo stáh  
     a jdu pryč, ač víc naliješ;  
zmizí můj obraz, zmizí strach,  
     že ublížíš mi tím, jak čaruješ:  
          Ač navíc zbyde ti  
můj obraz, to už neplatí,  
vždyť z tvého srdce zášť se vytratí._
