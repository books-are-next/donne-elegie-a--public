---
title: Záporná láska
contentType: poetry
---

<section>

Nekles jsem nikdy jako ti,  
kdo na oči, rty naletí;  
     zřídka k těm, co jsou k všemu hluší  
     kromě cti nebo krásy duší;  
své rozum nebo soudnost ví,  
     čím oheň udrží si, tuší.  
Ač hloupý, riskuje víc cit,  
omyl si může dovolit —  
teď, kdy už vím, co budu mít.

</section>

<section>

Má-li co dokonalé být,  
co smí jen zápor vyjádřit,  
     v mé lásce se to nalezne.  
     Všem, kdo všem dají, říkám ne.  
Umí-li někdo pochopit,  
     co neznáme, nás samotné,  
rád o té maličkosti zvím:  
Zatím se utěšuju tím,  
že nespěchám-li, nezbloudím.

</section>
