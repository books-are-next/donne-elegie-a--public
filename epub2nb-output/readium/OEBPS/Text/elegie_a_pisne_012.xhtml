<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>elegie_a_pisne-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="elegie_a_pisne-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_basne">Na svou milenku</p>
			<p class="MLP_verse_-0-12-">Při prvním osudovém setkání, <br/>při touhách, jimiž teď jsme sžíráni, <br/>při chabých nadějích, při lítosti, <br/>kterou jsem svou výmluvnou mužností <br/>v tobě vzbudil, i při všech vzpomínkách <br/>na soky, při všech jejich výhružkách <br/>tě prosím — pro otcovské řádění, <br/>bolest, co máme z bídy, z loučení, <br/>tě zapřísahám; všechny úpisy, <br/>jimiž jsme věrnost zpečetili si, <br/>tímto zde odpřisáhnu, skončím s pří: <br/>Tak krutá láska k tobě nepatří! <br/>Zkroť, lásko, lásce běs a pro klid mi <br/>mou milou buď, ne páže před lidmi. <br/>Půjdu, a dovolíš-li, dovolím <br/>si tě opustit, abych mohl tím <br/>spíš se vrátit, a jestli umřeš mi, <br/>duše se k tobě vzepne z ciziny. <br/>Nezkrotíš krásou (jinak všemocnou) <br/>v beránka moře, vlnu za vlnou, <br/>a neztišíš severák: četla jsi, <br/>jak nelítostně trhá na kusy <br/>Oritheu, ač prý k ní láskou schne.<br/>Ať stane se, co chce, proč zbytečně <br/>pokoušet štěstí! Spíš si lichoť, že <br/>milence odloučit nic nemůže.<br/>Nic neskrývej, nic neměň na těle <br/>ani na duchu, hledej přítele <br/>jen v sobě — všichni proslídí ti tvář, <br/>jestli se — přistižena — červenáš.<br/>Opice v hedvábí je opice, <br/>srpek i nov jen fáze měsíce.<br/>Francouzští muži, chameleóni, <br/>zdroj nákazy, krám s krámy módními, <br/>děvkaři, přiměřená společnost <br/>pro herce, kterých svět má víc než dost, <br/>tě brzy poznají a — poznají;<br/>lhostejní Italové zívají, <br/>v tom horku budou tě mít za páže <br/>a vzplanou, až tvá tvář se ukáže, <br/>jak dcery Lotovy: však oklamána <br/>nebudeš ani houbou Holanďana, <br/>když zůstaneš tu. Zůstaň! V Anglii <br/>žiješ si jako na galerii, <br/>počkáš si, až tě v dobrém rozmaru <br/>povolá Veličenstvo ke dvoru.<br/>Až budu pryč, jen štěstí chtěj mi přát, <br/>mrknutím naši lásku neprozraď, <br/>nechval mě, nehaň, nahlas dobře, zle <br/>o lásce nemluv, v noci služebné <br/>výkřiky neděs, pláčem, vzlykáním:<br/>„Ach, odešel mi! Umřu! Co je s ním?<br/>Při bílých Alpách, vím to… šel pryč… sám! <br/>Vidím meč, ránu, krev. Ach, umírám!“<br/>Věšti líp, aby Joviš neříkal:<br/>Měl její lásku — tak co chtěl by dál!</p>
		</div>
</body>
</html>