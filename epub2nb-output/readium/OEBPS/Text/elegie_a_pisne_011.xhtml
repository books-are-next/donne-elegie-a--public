<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>elegie_a_pisne-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="elegie_a_pisne-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_basne">Změna</p>
			<p class="MLP_verse_-0-12-">Ač lásce rukou, skutky, věrností <br/>pečeť, již nezlomí nic, vtisklas ty, <br/>a padneš-li, tím odpadlictvím jen <br/>ji potvrdíš — moc, moc jsem vyděšen.<br/>Ženy jsou díla, nevnucují se — <br/>když neznáme je však, je po kráse.<br/>Když ptáčka chytím, zbavím osidla, <br/>ptáčník, jejž ta věc, co mě posedla, <br/>ho lapne; jak to chodí, pro každého <br/>jsou ženy, žádná není moje, jeho.<br/>Páří se lišky, kozy, když chtíč zve — <br/>a ženy, vzpurnější, víc chytlavé, <br/>jednoho mají mít! Což příroda <br/>schopnost snést víc než muž jim jen tak dá? <br/>Jsou naše kláda, svá ne; galej je <br/>volná, i když chlap dostal galeje, <br/>kdo půdu má, všechno semeno dá, <br/>však mnohem víc nést musí úroda, <br/>do moře Dunaj musí odtékat, <br/>i když tam teče Volha, Rýn a Pád.<br/>Ve volnosti, když v sobě máš ji mít, <br/>si libuješ: a co mě i ji chtít?<br/>Spřízněnost sblíží: pro tvé zábavy, <br/>ať sblížíme se, mám být chytlavý?<br/>Víc než tvou zášť to v zášti mám, spíš v ní <br/>jí změnu strpím než být na změny <br/>a spíš jí vnutím, než ji naučím, <br/>ať za všemi nechce, či za každým.<br/>Žít v jedné zemi, to je otroctví, <br/>po všech se tlouct zas zvrhlé vandráctví; <br/>voda vždy smrdí, když se nepohne, <br/>v obrovském moři hlouběj zasmrádne: <br/>jak políbí však břeh a nevrací <br/>se nikdy zpět a míří na další, <br/>je nejčistší. Ve změně kořen tkví <br/>věčnosti, hudbě, žití, blaženství.</p>
		</div>
</body>
</html>