<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>elegie_a_pisne-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="elegie_a_pisne-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_basne ParaOverride-2">Lekce</p>
			<p class="MLP_verse_-0-12-">Lásce jsem tě, laik přirozenosti <br/>chtěl učit — a ty jsi v té jemnosti <br/>moc subtilní: tvé nitro nevnímá, <br/>jak mluvit očima a rukama, <br/>nevšimla sis, že vzdech vždy jinak zní, <br/>jednou lže, jednou je v něm zoufalství, <br/>ani ti neřek orosený zrak <br/>o chtíči, proměnlivých horečkách.<br/>Já nenaučil jsem tě tehdy mluvu <br/>květin, jak skládají se podle druhů <br/>a svážou se, ať tiše, bez řečí, <br/>tajný vzkaz potajmu nám doručí. <br/>Vzpomeň, jak koktala jsi vesele <br/>před každým: „Já…, já, až co přátelé…,“ <br/>vždyť domácnost a jméno manžela, <br/>to bylo všechno, nač sis vzpomněla; <br/>mluvím, div hlasivky se neztrhnou — <br/>na odpověď ses zmohla… hanebnou <br/>změť z přísloví a sentencí, však víš.<br/>Jemu vší povinností nepatříš <br/>(když ukrývá tě, vězní v samotě, <br/>že nevidíš a vidět není tě) <br/>tak jako mně: já předestiloval <br/>tě v ráj, jejž jsem ti slastmi lásky dal.<br/>Já dal ti půvab, řeč ti obrousil, <br/>strom poznání do tebe zasadil — <br/>ať plod má jiný?! Zlatem, smaltem mám <br/>zdobit číši — a u skla zůstat sám?<br/>Čistit vosk jiným? Hříbě zajíždět <br/>a odejít, když jako kůň chce jet?</p>
		</div>
</body>
</html>