<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>elegie_a_pisne-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="elegie_a_pisne-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_basne">Žárlivost</p>
			<p class="MLP_verse_-0-12-">Ty hloupá, co máš muže dost <br/>a přitom vyčítáš mu žárlivost — <br/>kdyby ho nadmul jed a v rubáši <br/>začal už vloni lapat po duši, <br/>popadat dech, vzduch začal polykat, <br/>jak šestnáctinky fouká muzikant, <br/>připraven duši z těla odporného <br/>z jednoho pekla zvrátit do druhého, <br/>ohluchlý z nářků, jimiž příbuzní <br/>i slzu pro dědictví uroní, <br/>ty neplakala bys — snad nadšením <br/>jak otrok večer před propuštěním — <br/>a přece slzíš, když sám s dychtivostí <br/>polyká smrt — tráví se žárlivostí.<br/>Spíš poděkuj mu, že nás jeho žal <br/>zdvořile podezřením varoval.<br/>Jako dřív nebudem se nahlas smát, <br/>v posměšných narážkách ho snižovat, <br/>až k stolu pozve nás, už rukama <br/>nesmíme smilnit, slovy, očima.<br/>Až nadýmat se bude z přecpání <br/>a z křesla rozlehne se chrápání, <br/>postel mu okupovat nesmíme <br/>a jako dřív laškovat po domě.<br/>Teď bude samá past — vždyť si v něm střeží <br/>své království, svůj hrad, svou diecézi.<br/>My však — jak hamižník, co nedělá <br/>si tu nic z krále, minci padělá <br/>a sám se do ciziny vyžene — <br/>můžem jít o dům dál, anebo ne?<br/>Tam vysmějem se jeho intrikám, <br/>placeným špiclům, směšným nástrahám <br/>jak měšťané v Londýně za Temží <br/>starostovi, jak Němci papeži.</p>
		</div>
</body>
</html>