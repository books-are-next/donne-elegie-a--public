<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>elegie_a_pisne-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="elegie_a_pisne-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_basne">Odchod na lože</p>
			<p class="MLP_verse_-0-12-">Pojď už, má paní, klid si nevnutím, <br/>než lehneš si, mám potíž s lehnutím.<br/>Když nepřátelé na dohled si stojí, <br/>únavou klesnou, nedojde-li k boji.<br/>Pryč s pásem, sférou sfér se může skvět — <br/>pod ním je schován nádhernější svět! <br/>Rozepni živůtek, jenž dobře skryl, <br/>co chtivý čumil rád by vyslídil.<br/>Rozšněruj se, ať sladké bimbání <br/>prozradí, že už myslíš na spaní.<br/>Kostici závidím, jak blízko stát <br/>ti smí, a jí se nemůže nic stát.<br/>Odhoď svůj župan, ať se vynoříš <br/>jak louka z tmy, když slunce stoupne výš. <br/>Pryč s čelenkou, chci vidět — jen mě nech — <br/>jak diadém ti roste ve vlasech.<br/>Shoď střevíčky, a když jsi pro muže, <br/>do chrámu lásky vklouzni, na lože.<br/>V tak bílém hávu k lidem andělé <br/>dřív chodili — ty dáváš, anděle, <br/>ráj Mohamedův; v bílém chodí též <br/>zlí duchové, ty si však nespleteš; <br/>od andělů se snadno poznají: <br/>z těch vlasy, z oněch údy vstávají.<br/>Mým chtivým rukám přej, ať smí se hnát <br/>dopředu, dozadu, pod, mezi, nad.<br/>Má Ameriko! Moje nová zemi!<br/>Bezpečná, když víc mužů v tobě není!<br/>Má říše, šachto samý drahokam, <br/>z toho, že jsem tě našel, radost mám! <br/>Svobodu tohle pouto přinese — <br/>kam sáhnu, tam má pečeť octne se.<br/>&#160;&#160;&#160;&#160;&#160;Nahoto, v tobě člověk radost zkusí!<br/>Ven z těla duše, tělo z šatů musí, <br/>když vychutnat chce slast. Vždyť drahokamy, <br/>jež nosíte, jak Atalanta mámí; <br/>zasáhnou-li zrak bláznivého muže, <br/>ne na vás — na nich oči nechat může.<br/>Jak knihy mají pestré ošacení <br/>pro laiky — tak jsou ženy oblečeny.<br/>Samy jsou tajné spisy, které jen my <br/>(kdo jejich půvabem jsme zasvěceni) <br/>spatříme nahé. Abych mohl číst, <br/>jak před babicí odkryj šat z těch míst.<br/>Odhoď vše! Už té košile mám dost!<br/>Pokáním nestíhá se nevinnost.<br/>Příkladem jdu ti, sám jsem nahý už: <br/>přikrýt tě přece může jenom muž!</p>
		</div>
</body>
</html>