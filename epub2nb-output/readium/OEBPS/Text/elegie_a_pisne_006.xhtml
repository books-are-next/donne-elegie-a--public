<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>elegie_a_pisne-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="elegie_a_pisne-3" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_basne">Parfém</p>
			<p class="MLP_verse_-0-12-">Jednou, jen jednou viděli mě s tebou, <br/>a o všem, cos prý vyvedla, svou vedou; <br/>tak jako zloděj, jehož zpovídají <br/>všichni, kdo ten rok krádež k soudu dají, <br/>jsem na tom já (úskokem zaskočený) — <br/>tvým vodnatelným otcem osočený. <br/>Ačkoli skelným zrakem dohlížel, <br/>jako by baziliška zabít chtěl, <br/>ačkoli přísahal, že připraví <br/>o krásu krásu, zbaví potravy <br/>lásku, hned jak by nás dva spatřili — <br/>my jako duše lásku ukryli.<br/>Tvá nesmrtelná matka leží chorá, <br/>pohřbena v loži, přesto neumírá, <br/>má výhodu, tak zaspí denní svit <br/>a hlídá v noci, kdy zpět ráčíš jít, <br/>a když tě hladí, v dobré náladě, <br/>jen slídí, jestli prsten nenajde, <br/>a když tě líbá, tvář ti prozkoumá <br/>a objímá, zda nejsi těhotná, <br/>číhá, zda o lahůdkách nemluvíš, <br/>zda vzdycháš, bledneš, potíš se či rdíš, <br/>a svěří se ti — což je vrchol lsti —<br/>s hříchy své vlastní mladé chlípnosti — <br/>zlo jí však láska zlomí, od ní víš, <br/>jak kvůli mně ji ukolébat smíš.<br/>Tvé bratříčky, co jako trpaslíci <br/>vtrhli k nám vždycky v oné slastné noci, <br/>ty otec hýčká, na to naladěn, <br/>aby mu všechno řekli příští den.<br/>Ten chlap jak hora, tupý služebník, <br/>co boha znát jen v nadávkách si zvyk, <br/>ten, který hlídá dveře, pořád jen, <br/>na Rhodu kolos, stojí rozkročen, <br/>mně — pokud v pekle jiná hrůza není — <br/>nahání z pekla strach, vždyť z něj zub cení. <br/>Jen k tomu najal si ho papínek — <br/>a přece dotek nezřel, polibek.<br/>Však běda, jako každý přines jsem <br/>si sám věc, kterou jsem byl prozrazen: <br/>křiklavý parfém, který zavání <br/>až k otci — tak jsme přísně hlídaní! <br/>Jak tyran král, když pod svou postelí <br/>ucítil prach, div hrůzou nešílí.<br/>Být to jen smrad, vzal by si do hlavy, <br/>že dech a nohy vzduch tak otráví.<br/>Jak vězení náš ostrov přece je, <br/>dobytek s různými psy pěstuje — <br/>proč tedy jednorožce svolával <br/>a příšery — kde by je chudák vzal?<br/>Šustit jsem odnaučil hedvábí, <br/>boty, že vrznout nezkusily by, <br/>tebou však, sladce trpkým, které jsem <br/>položil k sobě, byl jsem prozrazen — <br/>kdo pomyslil by, že se vykradeš <br/>k němu, a přitom u mě zůstaneš! <br/>Výkale země, který otráví <br/>rozum, že nemoci má za zdraví, <br/>to z tebe vdechují smrt milenci, <br/>vždyť z tebe čiší malomocenství, <br/>to z tebe ta nejhorší zvrácenost <br/>dopadá na nás, mrcha zženštilost!<br/>Jen roztahuj se třeba v palácích — <br/>tam zdání místo pravdy není hřích!<br/>Když bohům libě čpěl jsi, proto žasli, <br/>že pálen jsi, ne že tvůj pach nás zkrášlí.<br/>Jsi hnusný, jakmile zůstaneš sám:<br/>zlo, v němž jsem namočen, milovat mám?<br/>Jestli jsi dobrý, dobro vyčpí ti;<br/>jsi vzácnost — a ta se vždy vytratí.<br/>Všechny své parfémy na balzám rád <br/>věnuji otci: Co? — Chce umírat?!</p>
		</div>
</body>
</html>