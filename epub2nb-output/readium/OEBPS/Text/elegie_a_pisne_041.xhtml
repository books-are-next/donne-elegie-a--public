<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>elegie_a_pisne-38</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="elegie_a_pisne-38" xml:lang="cs-CZ">
		<div class="Z-kladn--textový-r-meček">
			<p id="_idParaDest-37" class="MLP_uroven2_basne">Twickenhamská zahrada</p>
			<p class="MLP_verse_-0-12-">Vyprahlý vzdechy, v slzách utopený, <br/>&#160;&#160;&#160;&#160;&#160;sem jaro hledat přicházím, <br/>&#160;&#160;&#160;&#160;&#160;oči i uši mi zde plní <br/>balšám, jímž jindy všechno vyléčím.<br/>&#160;&#160;&#160;&#160;&#160;Sám sobě zrádce, přináším <br/>si lásku, jež vše v opak převtělí, <br/>&#160;&#160;&#160;&#160;&#160;žluč místo many nadělí: <br/>i sem, kde pravý ráj by mohl stát, <br/>mou rukou přinesen byl had!</p>
			<p class="MLP_verse_-0-12-">Zdravější byl bych, kdybych tak jen směl <br/>&#160;&#160;&#160;&#160;&#160;v plen zimní noci to vše dát, <br/>&#160;&#160;&#160;&#160;&#160;kdyby mráz stromům pověděl, <br/>že do očí se nesmějí mi smát.<br/>&#160;&#160;&#160;&#160;&#160;Když neumím snést vlastní pád <br/>a nepřestanu milovat, ať přec <br/>&#160;&#160;&#160;&#160;&#160;jsem zaklet v necitlivou věc: <br/>buď v mandragoru, abych rostl dál, <br/>či v kašnu, abych život proplakal.</p>
			<p class="MLP_verse_-0-12-">Milenci, do křišťálu nabírejte <br/>&#160;&#160;&#160;&#160;&#160;slzy, jež vínem lásky jsou, <br/>&#160;&#160;&#160;&#160;&#160;slzy svých milých vyzkoušejte — <br/>když jinak chutnají, tak jistě lžou.<br/>&#160;&#160;&#160;&#160;&#160;V očích se srdce nenajdou, <br/>pláč neprozradí ti víc nitro ženy <br/>&#160;&#160;&#160;&#160;&#160;nežli stín, jak jsou oblečeny: <br/>ó zvrhlé pohlaví, v němž pravdu dí <br/>jen ta, co mě svou pravdou zahubí!</p>
		</div>
</body>
</html>