---
title: Rozbřesk
contentType: prose
---

_Je den — co jiného má být?  
Jen proto chceš mě opustit?  
Jen že je světlo, máme vstát?  
Že byla noc, snad šli jsme spát?  
Láska, jež v tmách nám dala milování,  
ať nás teď kvůli světlu nevyhání!_

_Světlo je němé, ač vše vidí,  
umět však mluvit řečí lidí,  
nemohlo by říct horší věci,  
než že pryč od své slasti nechci  
a tak svou čest i srdce ráda mám,  
že od toho, kdo má je, nevstávám._

_Za svými kšefty musíš jít?  
Hůř lásku nejde umořit!  
Šereda, proutník, chuďas snad —  
kšeftsman však nesmí milovat.  
Kdo miluje, ač má svá jednání,  
je manžel, který jinou uhání!_
