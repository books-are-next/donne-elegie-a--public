---
title: Horečka
contentType: prose
---

<section>

_Ne, neumři, vždyť zášť bych měl  
     k všem ženám, až bys mrtvá byla,  
a chválit bych tě neuměl,  
     kdybych si vzpomněl, že jsi žila!_

</section>

<section>

_Ty umřít nemůžeš, já vím.  
     Smrt, pro tu svět se opustí,  
až ty však rozejdeš se s ním,  
     v tvém dechu duši vypustí._

</section>

<section>

_Když bez tebe, své duše, vzduch  
     dýchá, je jen tvá podoba,  
nejhezčí žena je tvůj duch,  
     nejlepší muž jen hniloba._

</section>

<section>

_Školy, proč přít se o oheň,  
     v němž shoří svět, což vtip se skví,  
když máte přijít na to jen,  
     že sálá z její horečky?_

</section>

<section>

_Ten žár ji ale nevstřebá,  
     snést nemůže to mučení,  
na dlouhé žhnutí potřeba  
     je spousta zkaženosti v ní._

</section>

<section>

_Záchvaty jsou jen meteory,  
     jež v tobě brzy spálí se.  
Ty najdeš neproměnné sféry  
     v svém těle, jímž jsi, na kráse._

</section>

<section>

_Já vymyslel je, v tobě tisk,  
     i když jsou v tobě jen pár dní.  
Chvíli tě mít je větší zisk  
     než navždy všechny ostatní._

</section>
