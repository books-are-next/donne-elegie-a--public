---
title: Odkaz
contentType: prose
---

<section>

_Když naposledy zemřel jsem  
     (a umírám, když odcházím,  
     je to jen chvíle, já však vím,  
chvíle je věčnost, jsi-li milencem),  
vzpomínám si, že s úsměvem  
     jsem cosi řek, co má být dědictvím.  
Až pošlou mi to, ač smrt z toho mám,  
sám vůli sepíšu i vykonám._

</section>

<section>

_Sebe jsem slyšel: Vyřiď jí,  
     že já (to jest ty, ne já sám)  
     se vraždím, a když umírám,  
srdce chci poslat po smrti,  
však žádné nenašel jsem ti,  
     když hruď jsem roztrh, hledal, kde své mám.  
Zabilo mě, že — věrný v životě —  
poslední vůlí přece zklamu tě!_

</section>

<section>

_Cosi jak srdce objevím —  
     barvami, rohy zdobené,  
     a dobré není ani zlé;  
nedalas celé, část jen některým.  
Zkrášlené nejvíc uměním —  
     to srdce — za vše ztracené  
tobě jsem místo svého poslat chtěl:  
Je však tvé — což muž by je udržel?!_

</section>
